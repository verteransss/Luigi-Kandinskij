L'uomo del Novecento vuole cercare dentro l’uomo, con la psicanalisi o con l’astrattismo, la strada da perseguire.
In questa ricerca alcuni artisti hanno sintetizzato fino ad arrivare al silenzio e all’assenza di forme e di colori. 
All’interno di questo apparente vuoto sta tutta la potenzialità immaginabile, forma e pensiero, forza creativa allo stato
puro che assomiglia molto al silenzio, il vuoto che chiediamo alla deità di essere riempito.
L'autore che più di tutti ha consapevolmente rivoluzionato l’arte del Novecento fu Wassily Kandinsky. Molto importante
è il suo scritto del 1912: Lo spirituale nell’arte, nel quale definisce l'arte figurativa come elemento obbligato nella 
ricerca artistica e introduce il concetto di necessità interiore, come elemento basilare dell’espressione creativa. Nel fare questo il richiamo alla libertà della composizione musicale diventa consapevole punto di riferimento. E i suoi dipinti prendono da allora il titolo di Impressione, Improvvisazione, Composizione. Nel descrivere il carattere della propria pittura di quegli anni, Kandinskij sembra descrivere piuttosto il procedere di un brano musicale, come "Lotte di toni, l’equilibrio perduto, principi che decadono,inattesi colpi di tamburo". 
«Lo spettatore è troppo abituato a cercare un senso, cioè un rapporto esteriore fra le parti del quadro. La nostra epoca
, materialista nella vita e quindi nell’arte, ha prodotto uno spettatore e specialmente un amatore che non sa porsi 
semplicemente di fronte a un quadro e nel quadro cerca tutto il possibile, ma non cerca la vita interiore, non lascia 
che il quadro agisca su di lui».
Così affermava Kandinskij, che compì   una lunga ricerca pittorica che sfocerà in una singolare potenza espressiva dei 
colori associati a forme astratte, e facendo così riscoprire, in un’epoca dominata dal materialismo, una dimensione
spirituale dimenticata.La sua pittura è dunque sorta da una necessità espressiva di impronta prettamente spiritualistica che lo induce ad un’ incessante ricerca di schematizzazione di colori, linee e forme come manifestazione esterna di contenuti interiori.
 58 anni dopo, nel 1924, nasce una delle personalità musicali più uniche del XX secolo: Luigi Nono.
Può sembrare strano, per un musicista, rivolgere le proprie attenzioni al silenzio, se non si tiene conto che 
molti musicisti nella storia hanno usato il silenzio come mezzo di espressione (e il Tristano e Isotta di Richard Wagner
è uno degli esempi più eclatanti): Nono vuole capire proprio il silenzio che abita il suono e spingerlo alle estreme conseguenze fino a quando non si sa più se è il suono che si fa silenzio o il silenzio che si fa suono.
Le sue esperienze confluiscono nell'opera Prometeo, presentata nel 1984 con un singolare allestimento scenico detto 
"Arca" di Renzo Piano. In Prometeo non vi è più la volontà di stabilire un tema contingente da affrontare nel modo più 
efficace e tecnologicamente funzionale, come nei precedenti lavori 'impegnati', ma la volontà di ridurre a soggetto 
le modalità stesse del ricercare, dell'esplorare territori sonori, orizzonti compositivi e modalità espressive nuove, 
tendendo al superamento dell'idea di limite.

Entrambi questi artisti escono da quello che è convenzionale, per richiamare ai nostri animi la vera essenza di musica e arte.
Come per Nono l'infinito si raggiunge tramite il silenzio, con un nuovo linguaggio dove a quest'ultimo esso da un'estrema
importanza, per Kandinskij non esistono più forme dettate dalla bellezza materiale, ma dettate dalla bellezza interiore, 
volte a descrivere con ogni tratto, ogni linea curva o spezzata. Ne segue una difficile comprensione delle loro opere. 
Nel caso di Nono, alle sue opere consegue un totale ripensamento della funzione stessa del musicista e degli ascoltatori; 
gli spazi scenici e acustici tradizionali non sono più adeguati ad accogliere una musica fatta di vibrazioni impercettibili,
di onde improvvise: lo spazio non è più concepito in termini geometrici, ma è uno spazio matematico-musicale dove i suoni
e i silenzi vengono percepiti nella loro problematicità, senza rapporti gerarchici.
Verterano Giorgia
5^A Musicale






